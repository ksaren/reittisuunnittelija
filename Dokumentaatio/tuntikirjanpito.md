Viikko 1.

Aiheen valintaa. Olin etukäteen ajatellut toteuttavani kurssin Pythonilla oppiakseni kieltä hiukan lisää, mutta aihetta valitessani tuli sellainen olo että oudon kielen valinta hankalaan työhön on ongelmien kerjäämistä. Niinpä valitsin aiheeksi A*-algoritmin ja kieleksi Javan. Parempi tehdä kunnolla tutuilla välineillä :)
2h

Ympäristön pystytys. Olin unohtanut SSH-salasanani, ja kesti hetken että sain vanhan poistettua ja uuden luotua.
Javalabran ohjeita lunttaamalla muuten sujui hyvin.
2h

Aiheeseen tutustuminen. Liitteenä olevien materiaalien lukemista, lähinnä A*-algoritmista.
2h

Aineistoihin tutustumista. Tähän meni aika paljon (turhaa!) aikaa. Tavoitteena ottaa HRI-palvelusta Helsinki-aiheista aineistoa. Formaatit vieraita.
4h
 
10h, 10h yht.


Viikko 2.

Luentomateriaaleista piti palautella mieleen Dijkstran toimintaperiaate. Ajatuksena toteuttaa ensin ihan yksinkertainen tira-paja-tyylinen ohjelma Dijkstralla, sitten kehittää siitä A* lisäämällä arvio etäisyydestä maaliin, ja sen jälkeen alkaa kehittää ohjelmaa ottamaan vastaan "oikeita" syötteitä. Hitaasti käynnistyvää koodaamisen aloitusta, ekat luokat ja testit kirjoitettu.
8h

Java-syntaksi alkaa muistua mieleen ja homma jotenkin käynnistyy. Ensimmäinen alkeellinen algoritmi kirjoitettu, lisäilyä sinne tänne muihin luokkiin.
6h

Paperisuunnittelua, verkkojen piirtämistä, ja vähän taustadatan tutkimista. Luultavasti perusverkoksi valikoituu Helsingin ratikkaverkko pysäkkeineen. Selvittelyä miten valmiina datan saa HRI:n/HSL:n sivuilta.
6h



